\begin{center}
\textsc{\textbf{\Huge Evaluatie van de elektromagnetische blootstelling van de mens in een netwerk van drones}}\\

door\\
Thomas Detemmerman

Masterproef ingediend tot het behalen van de academische graad van Master of Science in de
industri\"ele wetenschappen: informatica\\
Academiejaar 2019-2020

Promotoren: Prof. dr. ir. Wout Joseph, Prof. dr. ir. Luc Martens\\
Begeleiders: Dr. ir. Margot Deruyck, MPhil. German Dario Castellanos Tache\\
Faculteit Ingenieurswetenschappen en architectuur\\
Universiteit Gent
\end{center}
De hedendaagse samenleving vertrouwt meer dan ooit op de aanwezigheid van draadloze netwerken. 
Dankzij de mobiliteit van  drones kan een drone-gestuurd netwerk de nodige mobiele data voorzien 
indien het bestaande netwerk beschadigd is.
Elke drone wordt daarom uitgerust met een femtocell base station.
Er is echter een groeiende vrees voor mogelijke gezondheidseffecten veroorzaakt door deze
mobiele netwerken. De overheid stelt strikte wetgevingen op waaraan deze mobiele netwerken dienen te voldoen.

Dit onderzoek bekijkt hoe verschillende scenario's het energieverbruik, elektromagnetische blootstelling en 
specifieke absorptietempo kunnen be\"invloeden.
Drie verschillende scenario's zijn gedefinieerd waarbij verschillende vlieghoogtes, aantal drones en 
populatiegroottes onderzocht worden.
Verder is er ook een microstrip patch antenne gedefinieerd en bevestigd op een drone. 
De antenne zal de communicatie tussen de drone en de gebruikers verzorgen.
De performantie van deze antenne zal vergeleken worden met een isotrope antenne.
Vervolgens zal het netwerk geoptimaliseerd worden naar elektromagnetische straling van het individu of 
naar het energieverbruik van het gehele netwerk. Deze twee doelstellingen resulteren in 
tegenstrijdige vereisten. 

Om dit doel te bereiken is de capacity based deployment tool van de onderzoeksgroep WAVES op de 
Universiteit Gent verder uitgebreid zodoende dat elektromagnetische straling berekend kan worden.
Verder is de tool nu ook in staat om te optimaliseren naar elektromagnetische straling of energieverbruik. 

Uit de resultaten blijkt dat een microstrip patch antenne
met een openingshoek van \ang{90} een geschikt startpunt is voor een antenne.
Deze directionele  antenne focust de elektromagnetische straling daar waar het nodig is.
Ongewenste zijwaartse straling wordt gereduceerd door het design.
Het wordt aangeraden om de antenne toe te passen in een netwerk dat energieverbruik minimaliseert
omdat hierbij minder drones nodig zijn en daardoor goedkoper is.
De optimale vlieghoogte voor het stadscentrum in Gent bevindt zich rond 80  meter.
Lagere vlieghoogtes vereisen veel meer drones terwijl hogere vlieghoogtes de 
elektromagnetische straling laten toenemen.
Wanneer deze configuratie toegepast wordt op een netwerk met 224 gebruikers zal de gewogen gemiddelde gebruiker 
een SAR ondervinden van  $0.2\ \mu W/kg$ en een downlink elektromagnetische straling van 
$114\ mV/m$. Het netwerk zal hiervoor gemiddeld 96 drones vereisen met een totaal energieverbruik 
van $69.5\ W$. Dat is $7.24\ W$ per drone.

\textsc{\textbf{\LARGE Trefwoorden}}\\
LTE, elektromagnetische blootstelling, 
Energieverbruik, Drone,
Femtocell, Microstrip patch antenne, Stralingspatronen, Specifiek absorptietempo (SAT).

